
Individual Reflection
Erik Junghahn
Jag kan inte säga att jag har något konsekvent mönster för hur jag brukar arbeta i en
projektgrupp som denna. Jag har tidigare varit den som bestämmer mig för att ta tag i en
speciell del och sedan försöka lösa den delen på egen hand men jag har också funnit mig
själv i grupparbeten där jag föredrar att diskutera problemet och lösningen med en eller
flera av medlemmarna. I detta projekt fann jag att samarbete och diskussion med gruppen
var mer vad som behövdes och jag tycker att positionen jag tog i gruppen bäst kan beskrivas
som att jag var en som kom med idéer och förslag på hur problem skulle lösas.
Projektet har varit väldigt lärorikt för mig vad gäller att utveckla min kunskap om hur data
lagras och hanteras. I de tidigare C-Uppgifterna har jag lärt mig mycket om hur C arbetar
med minne men jag känner ändå att projektet har fått mig att förstå helt nya aspekter av
detta. Trots mina nya kunskaper jag tar med mig från projektet måste jag ändå säga att
inlämningsuppgifterna har varit en större bidragande faktor till min utveckling och förståelse
av imperativ och objektorienterad programmering. Detta kanske även kan bero på att
inlämningsuppgifterna har varit mer tidskrävande på vad gäller programmeringen vilket jag
kan se från min tidslogg. En ganska stor det av den tiden vi spenderade på projektet i början
lade jag på möten med gruppen där vi diskuterade hur vi skulle arbeta samt på att skriva
rapporten och reflektionen i slutet av arbetet medans ca. 35h gick till att faktiskt diskutera
och skriva kod.
Det största problemet som jag stötte på var att jag inte hade någon större möjlighet att
arbeta på min egna dator då mitt MacOS saknar en officiell release av Valgrind. Detta ställde
till det lite grann då jag saknade möjligheten att testa mina egna idéer när vi arbetade i en
grupp men bidrog också till att jag blev tvungen att diskutera mina idéers styrkor och
svagheter med resten av gruppen vilket jag tror var ett mycket effektivare sätt att jobba på.
På grund av detta skulle jag nog säga att mitt största framsteg under projektet var hur jag
arbetade med gruppen på vad som kändes som en väldigt professionell nivå istället för att
köra mitt eget race vilket jag ibland kunnat göra tidigare.




Ali Hoseini 
Individual Reflaction
Att arbeta i ett team fungerar ganska bra för mig. Jag kan kommunicera 	med andra gruppmedlemmar och presentera och förklara mina ideer. Det är väldigt olika hur jag jobbar i ett grupparbete. Ibland fastnar jag på en särskild roll och arbetar bara med just denna roll och ibland jobbar jag med olika saker samtidigt
När jag jobbar i en grupp så lär jag mig mycket mer. Detta beror på hur vi har arbetat i just våran grupp. Vi hade “grupp programmering” där vi satt i ett klassrum och hade projektor som vi kunde se hur vi implementerade våra funktioner och varför vi gjorde det. En annan fördel med detta arbetssätt var att vi kunde ställa frågor om själva implementationen och om vi inte förstod något.
Om jag ska jämföra hur mycket jag har lärt mig under projektet och andra delar av kursen så skulle jag säga att projektet har varit som två inlämningsuppgifter. Det som skilde sig var arbetssättet. I inlämningsuppgifterna så arbetade man ganska individuellt och par programmerade. Men i projektet så har man arbetat med mer än en person och haft lite olika roller.
Att logga arbetstider funkade bra i början av projektet men jag tappade att logga arbetstiden efter ett tag. Detta berodde på att man jobbade ganska ofta med hela gruppen i skolan och då kanske var det mindre viktigt att logga arbetstiden. 
Det som var lite svårt som jag stötte på var att hitta min roll i gruppen. Jag ville att min roll ska vara tydlig, d.v.s. vad jag exakt ska skriva eller implementera. Detta problem kunde vi lösa ganska snabbt eftersom vi hade bra kommunikation mellan gruppmedlemmarna. Min biggest win var att jag var närvarande på de flesta möten och följde med hur hela processen gick vidare. Min biggest fail var kanske att jag inte läste på i början av projektet då jag inte hängde med och behövde läsa på lite hemma. 
